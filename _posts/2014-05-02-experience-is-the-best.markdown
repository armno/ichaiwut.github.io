---
layout: post
title:  "Experience is important than certificate"
slug: "experience-is-the-best"
date:   2014-05-02 14:14:44
categories: General
imgurl: http://ichaiwut.me
comments: true
image: http://farm6.staticflickr.com/5324/13900363917_15fa15d80d_b.jpg
description: "สืบเนื่องมาจากผมลาออกจากงานประจำเมื่อสองเดือนก่อน และเคว้งคว้างลอยอยู่ห้วงของ Freelance มาสักพัก จึงตัดสินใจหางานประจำทำควบคู่ไปกับการเป็น Freelance ดีกว่างานที่ผมว่านี้คือการไปเป็นอาจารย์ ที่จริงผมก็ทำใจเอาไว้แล้วส่วนหนึ่งว่าการเป็นอาจารย์สอนเด็กๆโดยไม่มีใบประกอบวิชาชีพครูเลยนั้นคงเป็นไปไม่ได้หรอกยกเว้นในบางกรณีซึ่งมันก็ขึ้นอยู่กับสถานศึกษาด้วยว่าให้เหตุผลใดในการไม่เรียกดูใบประกอบวิชาชีพครู"
---

**ใบปริญญาวัดการทำงานของคนได้จริงหรือ?**

สืบเนื่องมาจากผมลาออกจากงานประจำเมื่อสองเดือนก่อน และเคว้งคว้างลอยอยู่ห้วงของ Freelance มาสักพัก จึงตัดสินใจหางานประจำทำควบคู่ไปกับการเป็น Freelance ดีกว่างานที่ผมว่านี้คือการไปเป็นอาจารย์

ที่จริงผมก็ทำใจเอาไว้แล้วส่วนหนึ่งว่าการเป็นอาจารย์สอนเด็กๆโดยไม่มีใบประกอบวิชาชีพครูเลยนั้นคงเป็นไปไม่ได้หรอกยกเว้นในบางกรณีซึ่งมันก็ขึ้นอยู่กับสถานศึกษาด้วยว่าให้เหตุผลใดในการไม่เรียกดูใบประกอบวิชาชีพครู ผมยื่นใบสมัครทิ้งไว้ก่อนเพราะหากคนที่มาสมัครก่อนไม่มีคุณสมบัติเพียงพอเขาจะไม่เอาใบประกอบวิชาชีพครู

มีคนสมัครอยู่สามคนผมเป็นคนเดียวที่ไม่มีใบประกอบวิชาชีพ มีแค่การสอบสัมภาษณ์เท่านั้นไม่มีสอบข้อเขียนแล้วดูแฟ้มสะสมผลงานของแต่ละคน ผมมีแฟ้มด้วยนะ แต่แค่บอกในแฟ้มว่ามีผลงานอะไรบ้างแค่นั้นเองไม่ได้ลงลึกจึงเป็นเหมือนรายงานส่งอาจารย์เล่มบางๆ เท่านั้นเอง หัวข้อที่เขาถามมีดังนี้

* คำว่า `ครู` หรือ `อาจารย์` ในสายตาหรือมุมมองของผมเป็นอย่างไร?
* จะทำแผนการสอนออกมาในลักษณะไหน?
* อธิบายเกี่ยวกับแผนการสอน คืออะไร?

ข้อแรกผมพอถูไถไปได้อยู่ แต่ไอ้สองข้อหลังผมตอบไม่ได้หรอกครับ ผมไม่ได้เรียนครูมาผมมีแต่ประสบการณ์จากการทำงานเท่านั้นเอง หลังจากสัมภาษณ์เสร็จก็ไม่ได้หวังอะไรมากมายกับที่นี่คิดว่าเขาก็คงเอาคนที่มีวุฒิการศึกษาตรงตามที่เขาต้องการ

หลังจากนั้นก็มารู้จากวงในอีกทีว่าคนที่สมัครเข้ามาสัมภาษณ์มีคนหนึ่งมีปริญญาตรี 3 ใบ ปริญญาโทอีก 1 ใบจบมาตามวุฒิที่เขาประกาศรับสมัคร มีใบประกอบวิชาชีพครูทุกอย่างพร้อม แต่ เขียนโปรแกรมห่าเหวอะไรไม่ได้เลย ได้แต่สอน Photoshop, MS Office อะไรประมาณนี้

ความโชคดีจึงบังเกิดมาที่ผมซึ่งให้เขาดูผลงานบางส่วนจากนั้นเขาเองค่อนข้างพอใจในตัวผมแต่ติดที่ไม่มีใบประกอบวิชาชีพ จึงต้องสอบตกกันไป จากนั้นเขาเปิดรับสมัครรอบสองซึ่งรอบนี้ไม่ต้องการใบประกอบวิชาชีพอีกต่อไป

จึงกลายเป็นสิ่งที่น่าคิดว่าเดี๋ยวนี้หากมองกันแค่ระดับการศึกษาคงไม่เกิดผล และประสิทธิภาพในการทำงาน ประสบการณ์ความไฝ่รู้ อะไรต่างที่ไม่ยึดติดกับวิธีการเดิมๆ หรือแนวทางที่ถูกจำกัดไว้ หากเพียงแต่เราเรามีวิธีการที่แตกต่างมีประสิทธิภาพและเห็นผลเหมือนกัน

ทุกคนมีความเท่าเทียมกันครับ ผมว่าสิ่งที่เราควรคำนึงกันมากควรจะเป็นผลงาน มากกว่าวุฒิทางการศึกษา