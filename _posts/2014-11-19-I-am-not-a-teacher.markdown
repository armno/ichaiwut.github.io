---
layout: post
title:  "I am not a teacher yet."
slug: "I-am-not-a-teacher-yet"
date:   2014-11-19 21:14:44
categories: General
imgurl: http://ichaiwut.me
comments: true
image: http://farm1.staticflickr.com/509/20102263075_10b7ff572f_b.jpg
description: "ครูผู้ประสิทธิ์ประสาทวิชาความรู้แก่ลูกศิษย์ ขอนอบน้อมด้วยความเคารพแด่ครูบาอาจารย์ทุกท่าน ที่เคยประสาทวิชามาตั้งแต่เด็กจนตอนนี้ได้มาอยู่บนจุดที่สามารถเรียกตัวเองได้ว่า เป็นผู้ประสาทวิชาให้บุคคลอื่น แต่ถึงอย่างนั้น ผมเองก็ยังไม่เหมาะสมกับคำว่าครู"
---
ครูผู้ประสิทธิ์ประสาทวิชาความรู้แก่ลูกศิษย์ ขอนอบน้อมด้วยความเคารพแด่ครูบาอาจารย์ทุกท่าน ที่เคยประสาทวิชามาตั้งแต่เด็กจนตอนนี้ได้มาอยู่บนจุดที่สามารถเรียกตัวเองได้ว่า เป็นผู้ประสาทวิชาให้บุคคลอื่น แต่ถึงอย่างนั้น ผมเองก็ยังไม่เหมาะสมกับคำว่า **ครู**

ทุกครั้งที่ผมพยายามอย่างที่สุดเพื่อที่จะให้สื่อการสอน และบทเรียนที่ถ่ายทอดออกไปต้องให้เด็กได้ความรู้ให้มากที่สุด ผมฝันและคิดอยู่เสมอว่าสิ่งที่ดีที่สุดในการสอนคือการให้เด็กได้ลองทำ ลองคิด ลองแก้ปัญหาที่ผมเคยเจอจากประสบการทำงาน เพื่อให้เขาได้ทราบถึงปัญหาที่เขาจะต้องเจอหลังจากจบออกไป

มีครูคนไหนเคยคิดแบบนี้ไหมครับ?

การเตรียมการสอนเป็นสิ่งที่ดี และเป็นสิ่งที่ควรกระทำอยู่เสมอ ผมเองต้องมั่นใจก่อนสอนเด็กเสมอว่าข้อมูลที่เราให้เขา ทักษะที่เราปลูกปั้นให้นั้น เขาต้องได้รับจากเราไปเต็มที่ ผมจึงเป็นคนที่จริงจังกับเรื่องนี้เป็ยอย่างมาก ข้อมูลต้องเป็นปัจจุบัน ตัวอย่าง ปัญหาต่างๆ ต้องมีให้เด็กได้เรียน ได้ลอง

แต่....ผมกลับบกพร่องในส่ิงนั้น ผมเตรียมการสอนได้ไม่เต็มที่เป็นสิ่งที่แย่มาก ผมคิดเสมอต้องเตรียมการสอนก่อนสอนจริงทุกวัน ข้อมูลเป๊ะ แต่ผมกลับทำไม่ได้น่าเศร้าใจจริงๆ กลายผมต้องใช้หนังสือเดิม ความรู้เก่าเข้ามาสอนแทน ซึ่งบางครั้งมันก็เก่าจนเกินควร เก่าจนผมรับไม่ได้แต่ผมก็ไม่มีทางเลือก

ไม่สมควรด้วยซ้ำที่จะเรียกตัวเองว่าครู

แล้วไปโรงเรียนทุกวัน กลับค่ำมืดไปทำอะไรนักหนา? ทำงานครับ ขอย้ำว่าทำงาน งานของผมคือ... ผมไม่กล้าตอบว่างานของผมคือสอนเด็ก เพราะตอนนี้มันไม่ใช่ ดูเหมือนที่ทำทุกวันนี้มันไม่ใช่เพื่อเด็ก แต่เหมือนผมไปเป็นบันได บันไดเลื่อนด้วยซ้ำ เพื่อให้เขาเหล่าเหยียบขึ้นไปสู่อำนาจ งานส่วนใหญ่ไม่ใช่การสอน ย้ำครับ ด้วยเหตุนี้ก็เหมาะสมแล้วที่ไม่ควรเลือกตัวเองว่าครู **เพราะถ้าขึ้นชื่อว่าครู การประสาทวิชาเด็ก ควรเป็นสิ่งที่ที่ต้องทำ ไม่ใช่เงิน ตำแหน่ง ชื่อเสียง และยศถา** ผมก็ได้แต่หวังว่าสักวันหนึ่งครู(บางส่วน)ที่นี่ จะคิดเหมือนเหมือนกันผม

ขอนอบน้อม ครู อาจารย์ ทุกท่าน ด้วยความเคารพ