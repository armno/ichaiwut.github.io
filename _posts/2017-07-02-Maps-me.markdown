---
layout: post
title:  "สร้าง Strava Route เอาไว้ใช้กับ Maps.me"
slug: "create-route-maps-me"
date:   2017-07-02 0:00:01
categories: General
imgurl: http://chaiwut.me
comments: true
image: https://corp.imgsmail.ru/media/images/mapsme11.jpg
description: "สำหรับนั่งวิ่งสายเทรลนั้น หลายคนอยากซ้อมในพื้นที่ที่เป็นภูเขา ซึ่งครั้นจะไปกับเพื่อนก็ไม่รู้ทาง จะตาม Maps ทั้งหลายก็ไม่รู้ว่าจะไปตามเส้นทางได้ถูกหรือเปล่า โหลดแอพ Maps.me มาเพื่อใช้ตอนไม่มีเน็ตก็ไม่รู้ว่าจะ Import Map เข้ามาได้อย่างไร วันนี้เราจะมาคุยเรื่องนี้กันครับ"
---
ตามที่เกริ่นไว้ข้างต้นครับ ผมเห็นเพื่อนๆ ถามกันมาหลายคนเลยทีเดียวว่าจะใช้ [Maps.me](http://maps.me/en/home) ได้อย่างไร เช่นบางคนใช้ iphone เราจะเอา Maps ของมาใส่ได้ยังไง? แล้วอยากสร้าง map อยากลากเส้นวิ่งเองแล้วเก็บไว้ใน maps.me บทความนี้ตั้งใจจะเริ่มตั้งแต่ลากเส้นแผนที่และเอาไปใส่ไว้ใน Map เลยครับ

### Maps.me คืออะไร?
[Maps.me](http://maps.me/en/home) เป็นบริการสำหรับดูแผนที่ซึ่งจุดเด่นคือเราสามารถดูแผนที่และตำแหน่งของเราแบบ Offline ได้ด้วยครับเหมาะสำหรับเอาไว้ใช้เดินป่า หรือเวลาเราไปในที่ที่ต้องการดูแผนที่แต่ไม่มีสัญญาณโทรศัพท์ หรืออินเตอร์เน็ต สามารถไปเขาไปดูรายละเอียดได้ที่และดาว์โหลดได้ที่ [Maps.me](http://maps.me/en/home) เลย

<center><img src="http://farm5.staticflickr.com/4258/35551846981_b40db28cbe_b.jpg"></center>

หลังจากเราติดตัง Maps.me เรียบร้อยแล้ว ขั้นตอนต่อไปเราต้องโหลด Map เพื่อเอาไว้ดู Offline มาก่อน (ผมแนะนำให้ใช้ Wifi ในการโหลด) โดยเราสามารถเลือกโหลดเป็นจังหวัดได้เราจะใช้ที่ไหนก็โหลดของจังหวัดนั้นเอาครับ เมมจะได้ไม่เต็มซะก่อน อย่างตัวอย่างผมก็จะโหลดส่วนของเชียงใหม่มาไว้ โดยไปที่ `Settings > Download Maps` จากนั้นเราก็สามารถค้นหาจังหวัดที่เราต้องการโหลดแล้วโหลดโลดดดดดด

### สร้าง Route ด้วย Strava

<center><img src="http://farm5.staticflickr.com/4262/34873053243_5f3825f05a_b.jpg"></center>

สำหรับใครที่ใช้ [Strava](http://www.strava.com) เราสามารถเข้าไปสร้างแผนที่ของเราเองได้ด้วยครับ โดยไปที่ Dashboard -> My Routes เราก็จะเห็น Route ทั้งหมดที่เราเคยสร้างเอาไว้นั่นเองหากใครยังไม่มี ก็กดที่ `Create New Route` ได้เลย และใครไม่สร้างไม่เป็นลองอ่านบทความของเขาดูนะ [Strava Routes](https://support.strava.com/hc/en-us/articles/216918387-Strava-Routes) ส่วนใครที่ไม่มี Strava ก็ไม่ต้องน้อยใจครับ สามารถสร้างผ่าน [Google Map Route Planer](https://www.google.com/maps/d/u/0/edit?mid=1DjR5JjL9zJ0HZ4dfXA6exJU7E3k&ll=18.4558348498376%2C98.96548853125&z=7) ได้เลยนะ

### Export Route
<center><img src="http://farm5.staticflickr.com/4242/34873053053_7f9e22877d_b.jpg"></center>

สำหรับ Strava เราสามารถ Export แผนที่ออกมาได้สองแบบผมเลือกที่จะส่งออกเป็นแบบ .gpx แล้วเซฟลงเครื่องไว้เลย มาถึงตอนนี้เท่าที่ผมลองเปิด Maps.me เครื่องผม (Android) ไม่ยอมเปิดไฟล์ .gpx ผมเลยต้องแปลงไฟล์ก่อนโดยเปิด [Google My Maps](https://www.google.com/maps/about/mymaps/) ให้เลือก **"สร้างแผนที่ใหม่"** แล้วจากนั้นให้เราเลือก **"นำเข้า"**

<center><img src="http://farm5.staticflickr.com/4230/35551847301_869d134eac_b.jpg"></center>

ให้เราเลือกไฟล์ .gpx ที่เรา export มาจาก Strava ได้เลย เมื่อเสร็จแล้วเราก็จะได้แผนที่ของเราใน Google My Map ตามภาพครับ

<center><img src="http://farm5.staticflickr.com/4083/35551847171_6825f4e172_b.jpg"></center>

### นำ Route มาไว้ใน Maps.me

สำหรับ Android ผมใช้วิธีเปิด Google My Map แล้วโหลดลงมาที่เครื่องเลย แต่สำหรับ iPhone ผมไม่แน่ใจอาจจะทำได้เหมือน Android วิธีข้างล่าง เพราะยังไม่เคยลอง (ไม่มี iPhone T-T) หากลองแล้วไม่ได้ ให้ export ไฟล์ KML ใน Google My Map แล้วลองส่งเมล์ให้ตัวเองดูครับ แล้วเปิดเมล์ใน Mail app จากนั้นลองเปิดไฟล์แนบดูนะครับ

<center><img src="http://farm5.staticflickr.com/4152/35551846941_5b1d5d8f38_b.jpg"></center>

เข้า Google My Maps ผ่าน Browser ในโทรศัพท์ครับ

<center><img src="http://farm5.staticflickr.com/4002/35551846861_1681763b29_b.jpg"></center>

เลือกแผนที่ของเราได้เลย กดเข้าไปดูแผนที่แล้วกดที่ **LEGEND**

<center><img src="http://farm5.staticflickr.com/4042/35551846791_4fc280fbab_b.jpg"></center>

กดที่จุดสามจุดด้ายหลังชื่อแล้วเลือก **ส่งออกไปยัง KML** กดดาว์โหลดแล้วเราก็จะได้ไฟล์ KML เก็บไว้ในเครื่อง

<center><img src="http://farm5.staticflickr.com/4142/34873052123_366d63a5b0_b.jpg"></center>

ไปที่ดาว์โหลดแล้วกดที่ไฟล์ KML ได้เลย แผนที่จะถูกเปิดโดย maps.me ครับ ไปดูแผนที่ของเราได้ที่ Bookmarl Sets ในแอฟ maps.me ได้เลยยยยย

<center><img src="http://farm5.staticflickr.com/4240/35551846601_fc5fe024a4_b.jpg"></center>

คราวนี้ก็เอาไปวิ่งแบบไม่ต้องกลัวหลงกันได้แล้วครับ ^^

---

cover image from : [corp.mail.ru](https://corp.mail.ru/en/mobile/releases/9866/)
